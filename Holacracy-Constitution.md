# **Ústava Holakracie**

## Preambule

***“Ratifikátoři”*** tímto přijímají tuto ***“Ústavu”*** jako formální strukturu orgánů uvedené ***“Organizace”***. Ratifikátoři tak přenášejí svou pravomoc řídit a vést Organizaci podle pravidel a procesů uvedených v tomto dokumentu, s výjimkou pravomocí, které Ratifikátoři nejsou oprávněni delegovat. Ratifikátoři nebo jejich nástupci mohou tuto Ústavu změnit nebo zrušit s využitím jakékoli pravomoci, o kterou se při jejím přijetí opírali, za předpokladu, že veškeré změny budou provedeny písemně.

Veškeré stávající politiky a systémy, které Organizace uplatňovala před přijetím této Ústavy, zůstávají v plné platnosti i po jejím přijetí, nelze je však rozšiřovat ani upravovat s výjimkou pravomocí a postupů definovaných v této Ústavě. Tyto starší politiky a systémy dále ztrácejí veškerou váhu a autoritu, jakmile procesy této ústavy vytvoří něco, co je nahradí nebo co jim bude odporovat.

Organizace může kromě ratifikátorů jmenovat další ***“Partnery”***, kteří ji budou pomáhat s řízením a provozem, za předpokladu, že všichni tito Partneři rovněž souhlasili s dodržováním všech příslušných podmínek této Ústavy. V rámci tohoto omezení může Organizace definovat způsob, jakým uděluje nebo odebírá status Partnera, pokud Ratifikátoři nestanoví jinak, a Ratifikátoři mohou určit počáteční Partnery Organizace.

Každý Partner se může dovolávat pravomocí udělených touto Ústavou v plném rozsahu, v jakém jimi disponovali Ratifikátoři před jejím přijetím. Veškeré povinnosti a omezení Partnera vyplývají z této Ústavy a výstupů z jejích procesů a ze všech právních povinností, které má Partner vůči Organizaci a při jednání jejím jménem. Žádná implicitní očekávání nebo omezení nemají nad Partnerem žádnou moc, stejně jako žádný diktát vydaný mimo pravomoc danou touto Ústavou.


## Článek 1: Organizační struktura

### 1.1 Definice Role

***“Role”*** je organizační koncept, kterou může osoba jménem Organizace držet a naplňovat. Ten, kdo naplňuje Roli, je "Lídrem Role" pro danou Roli.

Definice Role se skládá z popisného názvu a jednoho nebo více z následujících údajů:

- **(a)** ***“Účel”***, což je schopnost, potenciál, nebo cíl, který Role sleduje nebo vyjadřuje.
- **(b)** jedna nebo více ***“Domén”***, což jsou aktiva, procesy nebo jiné věci, které může Role pro svůj Účel výhradně kontrolovat a regulovat jako svůj majetek.
- **(c)** jedna nebo více ***“Odpovědností”***, což jsou průběžné aktivity, které Role řídí a přijímá je jako službu jiným Rolí nebo na podporu svého Účelu.

Role může obsahovat také ***“Politiky”***, které jsou udělením nebo omezením pravomoci, nebo zvláštní pravidla, která platí v rámci této role.

### 1.2 Odpovědnosti Lídrů Rolí

Jako Lídr Role máte následující povinnosti:

#### 1.2.1 Zpracovávat tenze

Vaší odpovědností je porovnávat skutečné vyjádření Účelu a Odpovědností vaší Role s vaší vizí jejich ideálního potenciálu a identifikovat rozdíly mezi nimi (každý rozdíl je ***„Tenze“*** ). Vaší odpovědností je pokusit se tyto tenze vyřešit.

#### 1.2.2 Zpracovávat Účel & Odpovědnosti

Vaší odpovědností je pravidelně zvažovat, jak naplňovat Účel vaší Role a každou Odpovědnost, a to definováním:

- **(a)** ***“Next-Actions”***, což jsou užitečné akce, které byste mohli provést okamžitě, přinejmenším v případě neexistence konkurenčních priorit; a
- **(b)** ***“Projects”***, což jsou konkrétní výsledky, na jejichž dosažení by bylo užitečné pracovat, v případě neexistence konkurenčních priorit.

#### 1.2.3 Členění Projektů
Jste zodpovědní za pravidelné definování Dalších akcí pro každý z aktivních Projektů vaší Role.

#### 1.2.4 Sledování Projektů, Dalších akcí & Tenzí

Vaší odpovědnosti je zachytit a sledovat všechny Projekty a Dalších akce vaší Role v písemných seznamech. Zároveň je  také vaší odpovědností sledovat Tenze, které chcete vyřešit, a to alespoň do doby, než je zpracujete do Projektů nebo Dalších akcí. Jste také odpovědní za pravidelnou revizi a aktualizaci těchto seznamů, abyste je udržovali jako důvěryhodný zdroj potenciální činnosti vaší Role.

#### 1.2.5 Provádění Dalších akcí

Kdykoli máte  prostor jednat v Roli, jste odpovědní za zvážení Dalších akcí, které byste mohli podniknout, a za provedení toho, co by Organizaci přineslo největší hodnotu.

### 1.3 Kruhy

A ***“Kruh”*** je seskupení Rolí a politik Organizace kolem společného Poslání. Role a politiky v rámci Kruhu tvoří jeho aktivní ***„Pravidla řízení”***.

#### 1.3.1 Členění Rolí

Každá Role je uvnitř také Kruhem. Tento Kruh může mít své vlastní Role a Politiky, které rozdělují a organizují jeho aktivity. To se netýká Rolích definovaných v této Ústavě, které nesmějí být dále členěny.

Vnitřní Kruh Role je považován za ***„Podkruh“*** širšího Kruhu, který drží Roli, zatímco tento širší Kruh je jeho ***„Superkruhem“***.

#### 1.3.2 Delegování Domén

Pokud Kruh přidělí Doménu jedné ze svých Rolí, může tuto Doménu jménem Kruhu ovládat kterýkoli Lídr Role pro danou Roli. Kruh může svým Rolím přidělit pouze ty Domény, které spadají do jeho vlastních Domén nebo které jsou relevantní pouze v rámci jeho vlastních interních procesů.

Jakmile Role ovládá Doménu, může vytvářet Politiky, kterými se tato Doména řídí v rámci jejího vlastního řízení. Kruh, který Doménu delegoval, si však ponechává právo definovat i své vlastní Politiky, jimiž se daná Doména řídí. V případě konfliktu každá taková politika nahrazuje politiku definovanou rolí.

Udělení Domény Roli nedeleguje žádná práva, která má Kruh ke kontrole vynakládání financí nebo aktiv, není-li tak výslovně stanoveno.

#### 1.3.3 Kotevní Kruh

Nejširší Kruh, který drží Záměr celé Organizace, je její ***„Kotevní Kruh“***. Kotevní Kruh má všechna oprávnění a Domény, které sama Organizace ovládá, a nemá žádný Superkruh. Kotevní Kruh může změnit svůj vlastní Záměr nebo vyjasnit své vlastní Odpovědnosti prostřednictvím Politiky. 

Ratifikátoři mohou definovat počáteční strukturu a další Pravidla řízení v Kotevním Kruhu po přijetí této Ústavy.

#### 1.3.4 Propojování do Kruhů

Role se může propojit do jiného Kruhu, pokud ji Politika tohoto jiného Kruhu nebo jakéhokoli Superkruhu  k tomu vyzve.

Jakmile je Role propojena s jiným Kruhem, je považována za součást pravidel řízení tohoto druhého Kruhu. Tento Kruh může Roli doplnit a později změnit to, co doplnil. Nesmí však Roli odstranit ani změnit nic, co doplnil jiný Kruh, a ani jiný Kruh nemůže změnit nebo odstranit nic, co nedoplnil. Pravomoc přidávat nebo měnit přiřazení do Role zůstává u jejího zdrojového Kruhu. Kruh, do kterého se Role propojuje, není považován za její Superkruh a ani vnitřní Kruh Role není považován za její Podkruh.

Kruh může zrušit propojení Role odstraněním politiky, která jej vyzvala k propojení, nebo jiným mechanismem definovaným v této Politice. Role se také může rozhodnout odebrat se z Kruhu, do kterého je propojena, pokud Politika uvnitř Superkruhu Role nebo jednající podle něj nestanoví jinak. Jakmile se odpojí od Kruhu, veškerá Pravidla řízení přidaná do Role tímto Kruhem jsou automaticky odstraněna. 

#### 1.3.5 Role Facilitátora & Tajemníka

Každý Kruh může jmenovat kohokoliv ***"Facilitátorem"*** Kruhu. Zvolený Facilitátor plní v Kruhu ***"Roli Facilitátora"*** se Záměrem "Pravidla řízení a provozní postupy kruhu jsou v souladu s Ústavou".
Každý kruh k může kohokoliv jmenovat ***"Tajemníkem"*** Kruhu. Zvolený tajemník plní v Kruhu ***"Roli Tajemníka"*** se Záměrem Stabilizovat Ústavou požadované záznamy a schůzky Kruhu". 

Kruh může ke své vlastní Roli Facilitátora nebo Tajemníka přidávat Odpovědnosti nebo Domény, stejně jako tyto doplňky měnit nebo odebírat. Žádný Kruh nesmí měnit ani odstraňovat Poslání žádné z těchto Rolí, ani žádné Odpovědnosti nebo Domény, které jsou těmto Rolím svěřeny touto Ústavou.

### 1.4 Lídr Kruhu

Sloužit jako Lídr Role znamená také sloužit jako ***"Lídr Kruhu"*** v rámci interního Kruhu dané Role, a tedy plnit ***"Roli Lídra Kruhu"*** v rámci tohoto Kruhu. Role Lídr Kruhu zastává celkové Poslání této širší Role a všechny Odpovědnosti v rámci této Role, pokud nejsou pokryty jinými Rolemi nebo procesy v rámci Kruhu.

Kotevní Kruh nemá žádného Lídra Kruhu, pokud Politika Kruhu nestanoví jinak.

#### 1.4.1 Přiřazování Rolí

Lídr Kruhu přiděluje jakékoliv Role v Kruhu komukoli, kdo je ochoten je naplňovat, a to i více osobám současně. Každý, kdo je takto přiřazen, může později od držení Role odstoupit, pokud se nedohodl jinak. Lídr Kruhu může také kdykoli zrušit přidělení jakékoli Role v rámci Kruhu.

Lídr Kruhu může přidělení Role dále zaměřit pouze na určitý kontext. Aby tak mohl učinit, musí být celá definice Role v daném kontextu stále relevantní. Při použití zaměření se každé přiřazené zaměření chová jako samostatná Role. Poslání, Domény a Odpovědnosti Role jsou stále platné, ale pouze v rámci přiřazeného přiřazení.

Nikdo jiný než Lídr Kruhu nesmí v rámci Kruhu přiřadit Roli nebo zrušit přiřazení Role, pokud Kruh nepředal přidělování Rolí jiné Roli nebo procesu. Politika může přiřazování nebo odebírání Rolí dále omezit.

#### 1.4.2 Pokrytí neobsazených Rolí

Kdykoli je Role v Kruhu neobsazená, každý Lídr Kruhu je automaticky považován za Lídra neobsazené Role.

Pokud je Role obsazena pouze osobami, které nejsou Partnery Organizace, pak je každý Lídr Kruhu automaticky považován za Lídra Role této Role také. Toto výchozí přiřazení však platí pouze do té míry, že osoby, které nejsou Partnery, aktivně neplní příslušné Odpovědnosti a povinnosti, které by měl Partner.

#### 1.4.3 Definování priorit a strategií

Lídr Kruhu může posoudit relativní hodnotu potenciálních snah Kruhu o vyřešení prioritních konfliktů napříč Rolemi. Lídr Kruhu  může také definovat ***„Strategii“** pro Kruh, nebo více Strategií, což jsou heuristiky, které řídí stanovení priorit v Kruhu.

#### 1.4.4 Směrování externích odkazů

Kdykoli Pravidla řízení mimo Kruh odkazují na Kruh samotný nebo na jakoukoliv Roli v Kruhu, může Lídr Kruhu aktualizovat tento odkaz tak, aby místo toho odkazoval na jinou Roli v Kruhu. Toto vyjasnění se nepovažuje za změnu Pravidel řízení tohoto Kruhu.

#### 1.4.5 Úprava Role Lídr Kruhu

Kruh nesmí upravovat Poslání Role svého Lídra Kruhu ani Roli odstranit.

Kruh může do Role Lídra Kruhu přidat Odpovědnosti nebo Domény a později tyto dodatky odstranit. Jakékoli dodatky se však automaticky použijí také na každou Roli Lídra Kruhu Podkruhu rekurzivně. Kruh nesmí přidávat Odpovědnosti nebo Domény pouze do své vlastní Role Lídra Kruhu nebo do jakékoli Role relevantní pouze v rámci tohoto Kruhu.

Kruh může odebrat jakékoli Odpovědnosti, Domény, pravomoci nebo funkce své vlastní Roli Lídra Kruhu. Může tak učinit buď tím, že je přenese na jinou Roli v Kruhu, nebo tím, že definuje alternativní způsob jejich provádění. Tímto postupem se příslušná pravomoc nebo prvek automaticky odstraní z Role Lídra Kruhu, a to po dobu, po kterou bude delegace platit.


## Článek 2: Pravidla spolupráce

### 2.1 Povinnost transparentnosti

Jako Partner máte povinnost poskytnout Lídrům Rolí v Organizaci na jejich žádost transparentnost, a to následujícím způsobem:

- **(a) Projekty a Další akce:** Musíte sdílet všechny Projekty a Další akce, které pro Organizaci sledujete.
- **(b) Relativní priorita:** Musíte sdílet svůj pohled na relativní prioritu všech Projektů nebo Dalších akcí sledovaných pro vaše Role v Kruhu, vs. čehokoli jiného,co vyžaduje vaši pozornost.
- **(c) Projekce:** Musíte poskytnout projekci toho, kdy očekáváte dokončení některého z Projektů nebo Dalších akcí. Stačí hrubý odhad, vezmete-li v úvahu váš současný kontext a priority. Podrobná analýza nebo plánování nejsou vyžadovány a tato projekce není v žádném případě závazkem. Pokud Pravidla řízení nestanoví jinak, nemáte povinnost sledovat projekci nebo změny a informovat o nich žadatele o projekci.
- **(d) Aktivity:** Musíte potvrdit dokončení všech opakujících se Akcí, které provádíte ve svých Rolí nebo jako Partner Organizace. Na požádání musíte tyto aktivity pravidelně sdílet, dokud si nebudete jisti, že již nejsou užitečné.
- **(e) Ukazatele:** Musíte sdílet všechny ukazatele, které zpracováváte ve svých Rolích nebo jako Partner Organizace. Na požádání musíte tyto ukazatele pravidelně sdílet, dokud neurčíte, že již nejsou užitečné.
- **(f) Aktualizace pokroku:** Musíte sdílet shrnutí pokroku, kterého jste dosáhli ve své Roli nebo směrem k některému z vašich Projektů Role od poslední aktualizace, kterou jste sdíleli. Na požádání musíte tyto aktualizace pravidelně sdílet, dokud neurčíte, že již nejsou užitečné.
- **(g) Další informace:** Musíte sdílet jakékoliv další informace, které jsou vám snadno dostupné a jejichž sdílení nezpůsobí škodu

### 2.2 Povinnost zpracování

Jako Partner máte povinnost neprodleně zpracovat zprávy a žádosti takto:

- **(a) Žádosti o objasnění:** Ostatní vás mohou požádat o objasnění dalších kroků v rámci některého z vašich Projektů nebo v rámci Odpovědností vašich Rolí. Poté musíte určit a sdělit další kroky, abyste se posunuli vpřed, pokud nějaké můžete podniknout. Pokud neexistují, musíte místo toho sdělit, na co čekáte, než budete moci přijmout.
- **(b) Žádosti o Projekty a Další akce:** Ostatní vás mohou požádat, abyste se ujali konkrétní Další akce nebo Projektu. Musíte jej přijmout a sledovat, pokud se domníváte, že by mělo smysl na něm pracovat v rámci některé z vašich Rolí nebo jako Partner Organizace, alespoň pokud neexistují konkurenční priority. Pokud ne, pak musíte buď vysvětlit své důvody, nebo navrhnout něco jiného, o čem se domníváte, že místo toho splní cíl žadatele.
- **(c) Žádosti o ovlivnění Domény:** Ostatní mohou požádat o možnost mít vliv na Doménu kontrolovanou vaší Rolí. Vliv musíte povolit, pokud nevidíte žádný důvod, proč by to snižovalo vaši schopnost naplňovat Poslání nebo Odpovědnosti vaší Role. Pokud takový důvod vidíte, musíte jej žadateli vysvětlit.

### 2.3 Povinnost prioritizace

Jako Partner máte povinnost prioritizovat svou pozornost v souladu s následujícím:

- **(a) Zpracování:** Musíte obecně upřednostnit zpracování příchozích zpráv do vašich Rolí od jiných Lídrů Rolí před provedením vlastních Dalších akcí. Můžete však zpracování zpráv odložit, za účelem zpracování zpráv postupně ve vhodnou dobu,  pokud je vaše zpracování stále přiměřeně rychlé. Zpracování znamená plnění povinností popsaných v tomto oddíle a poté na požádání sdílet, jak jste zprávu zpracovali. Zpracování neznamená provedení zaznamenaných Dalších akcí a Projektů.
- **(b) Schůzky:** Musíte upřednostnit účast na jakékoli schůzce definované v této Ústavě před prováděním vlastních Dalších akcí, ale pouze v případě, že jiný Partner výslovně požádá o upřednostnění konkrétní schůzky. Žádost můžete odmítnout i v případě, když v době schůzky máte již stanovené jiné plány. 
- **(c) Priority kruhu:** Při rozhodování o tom, na čem budete v rámci Role pracovat, musíte vzít v úvahu všechny oficiální Strategie nebo relativní priority dané Role, jakéhokoli Kruhu, který danou Roli zastává, a jakéhokoli jejího Superkruhu. Tyto oficiální priority pak musíte považovat za důležitější pro Organizaci než své vlastní individuální priority nebo vlastní úsudek o prioritách Organizace. Oficiální priority Kruhu jsou ty, které definoval Lídr Kruhu nebo jiné Role či procesy s pravomocí řešit konflikty priorit a definovat Strategie pro daný Kruh.
- **(d) Termíny:** Pokud pravidla řízení  nebo jakákoli oficiální Strategie nebo stanovení priorit Kruhu zahrnuje termín určující, kdy se musí být něco provedeno, nikdo to nemůže interpretovat jako mandát ke splnění tohoto termínu bez ohledu na dopad takového jednání. Místo toho to musíte interpretovat jako oficiální stanovení priorit všech akcí potřebných k dosažení daného termínu před jinými akcemi pro daný Kruh a podle toho jednat. Lídr Kruhu nebo jiná Role nebo proces s oprávněním k řešení konfliktů priorit mezi Rolemi může tuto prioritu zrušit.

### 2.4 Vztahové dohody

Jako Partner můžete mít s ostatními Partnery uzavřeny ***"Vztahové dohody"***. Jedná se o dohody o tom, jak se k sobě budete chovat při práci v Organizaci nebo o tom, jak budete plnit své obecné funkce jako Partneři Organizace. Mohou doplňovat nebo upřesňovat povinnosti uvedené v tomto článku, ale nesmí s nimi být v rozporu.

Vztahové dohody musí zůstat zaměřeny na utváření chování, které je obecně základem práce; nesmí stanovovat očekávání ohledně práce, kterou má Partner v dané Roli vykonat, ani očekávání ohledně toho, jak bude Partner v různých Rolích stanovovat priority. Dále mohou specifikovat pouze konkrétní úkony, které je třeba vykonat, nebo omezení chování, která je třeba dodržovat; nesmí obsahovat sliby dosažení konkrétních výsledků ani ztělesňovat abstraktní vlastnosti.

Jako Partner můžete požádat o vztahovou dohodu jiného Partnera kvůli svým osobním preferencím nebo pro plnění vámi držené Role. Tento Partner může požadovanou Vztahovou dohodu přijmout nebo odmítnout na základě svých osobních preferencí. Pokud není dohodnuto jinak, může kterákoli strana později ukončit Vztahovou dohodu oznámením druhé straně.

Jako Partner máte povinnost sladit své chování s jakoukoli písemnou Vztahovou dohodou, kterou jste uzavřeli. Každý, kdo pro Organizaci facilituje schůzku nebo proces, se může během této schůzky nebo procesu rovněž odvolávat na tyto Vztahové dohody, pokud nejsou v rozporu s čímkoli definovaným v této Ústavě.


## Článek 3: Taktické schůzky

Kterýkoli Partner může svolat ***"Taktickou schůzku"***, aby pomohl Partnerům vzájemně se zapojit do plnění jejich povinností a úkolů. Kromě toho je Tajemník každého Kruhu odpovědný za plánování pravidelných Taktických schůzek Kruhu.

### 3.1 Účast

Na pravidelné Taktické schůzky svolávané Tajemníkem Kruhu jsou zvány všechny Role Kruhu, pokud není v Politice uvedeno jinak. U ostatních Taktických schůzek musí Partner svolávající schůzku určit Role, které jsou na danou schůzku pozvány. K účasti a zastupování těchto Rolí jsou pak pozváni všichni Partneři, kteří působí jako Lídři Rolí těchto Rolí, pokud svolavatel nezúží pozvánku tak, aby zahrnovala pouze podmnožinu Lídrů Rolí pro danou Roli.

### 3.2 Proces schůzky

Facilitátor Kruhu je zodpovědný za facilitaci pravidelných Taktických schůzek Kruhu a Tajemník Kruhu je odpovědný za zachycení a zveřejnění výstupů z Taktických schůzek. V případě Taktických setkání svolávaných někým jiným než Tajemníkem Kruhu musí Partner, který Taktickou schůzku svolává, tuto schůzku facilitovat a zachycovat její  výstupy, nebo k tomu pověřit jiného dobrovolníka či příslušnou Roli.

Pokud není v Politice uvedeno jinak, musí osoba facilitující schůzku použít následující postup:

- **((a) Úvodní kolečko:** Každý účastník jeden po druhém sdílí svůj aktuální stav nebo vyjádří jiný úvodní komentář ke schůzce. Odpovědi nejsou povoleny.
- **((b) Revize aktivit:** Každý účastník potvrdí dokončení všech opakujících se akcí, o kterých pravidelně informuje ze své Role na schůzce.
- **((c) Revize ukazatelů:** Každý účastník sdílí všechny ukazatele, o kterých pravidelně informuje ze svých Rolích na schůzce.
- **((d) Aktualizace pokroku:** Každý účastník zdůrazní pokrok v jakémkoli Projektu nebo jiné iniciativě, o které pravidelně podává zprávy ze své Role na schůzce. Účastníci mohou sdílet pouze informace o pokroku dosaženého od poslední poskytnuté zprávy, a nikoliv obecný stav Projektu.
- **((e) Sestavení agendy:** Účastníci sestavují agendu bodů, které mají být v rámci schůzky zpracovány. Každý účastník může přidat libovolný počet bodů agendy tím, že ke každému z nich uvede krátké označení, přičemž není povoleno žádné vysvětlení ani diskuse. Účastníci mohou přidávat další body agendy po tomto kroku, mezi zpracováním všech stávajících bodů agendy.
- **((f) Roztřídění položek:** Pro zpracování každé položky agendy může vlastník položky agendy vznést požadavky na jiného účastníka, a to buď obecně jako na Partnera, nebo na Roli, kterou tento účastník na schůzce zastupuje. Požadavky na Roli však mohou být podávány pouze ve prospěch Role, kterou žadatel na schůzce zastupuje. Osoba, která schůzku facilituje, řídí čas vyhrazený pro jednotlivé body programu tak, aby byl dán prostor pro celý program, a může přerušit vyřizování jakéhokoliv bodu po uplynutí řádného časového úseku schůzky.
- **((g) Závěrečné kolo:** Každý účastník jeden po druhém sdílí závěrečné úvahy ze schůzky. Odpovědi nejsou povoleny.

Politika Kruhu může určit alternativní postup nebo změnit tento výchozí proces pro Taktické schůzky svolané kteroukoli Rolí Kruhu.


## Článek 4: Distribuování pravomoci

Jako Lídr Role máte pravomoc podniknout jakoukoliv akci nebo učinit jakékoliv rozhodnutí k naplnění Poslání nebo Odpovědnosti své Role, pokud neporušíte pravidlo definované v této Ústavě. Při určování priorit a výběru mezi svými potenciálními akcemi se můžete řídit vlastním rozumným úsudkem o relativní hodnotě každé z nich pro Organizaci.

### 4.1 Omezení pravomocí

Jako Lídr Role musíte ctít následující omezení svých pravomocí.

#### 4.1.1 Nedodržení politiky

Při jednání v Roli nesmíte porušovat žádné Politiky samotné Role ani žádného Kruhu obsahujícího tuto Roli.

#### 4.1.2 Získání povolení před ovlivněním Domén

Při naplňování vaší Role máte oprávnění ovlivňovat a ovládat Domény vašich Rolí.

Můžete také ovlivnit jakoukoliv Doménu, kterou drží Kruh obsahující vaši Roli a která není dále delegována, nebo jakoukoliv Doménu, kterou může ovlivnit samotný Kruh. Pokud se však domníváte, že váš dopad bude značně obtížné nebo nákladné odstranit, musíte získat povolení.

Nesmíte vykonávat kontrolu nebo způsobit podstatný dopad na Doménu delegovanou na Roli nebo Kruh, která neobsahuje vaši Roli, pokud nedostanete povolení. Nesmíte tak činit ani na Doméně vlastněné jiným suverénním subjektem bez povolení.

Pokud potřebujete oprávnění k ovlivnění Domény, můžete je získat od toho, kdo ji ovládá. Povolení můžete získat také tím, že oznámíte svůj úmysl podniknout konkrétní kroky a vyzvete všechny, kteří mají příslušnou Doménu, aby vznesli Námitku. Poté musíte na odpovědi vyčkat přiměřenou dobu. Pokud do té doby nikdo nevznese Námitku, máte oprávnění ovlivňovat všechny Domény vlastněné jakoukoliv Rolí v Organizaci, ke které se vaše oznámení dostalo. Můžete předpokládat, že písemné oznámení se dostalo každému, kdo obvykle čte zprávy v kanálu, který jste použili. Jakékoliv takto udělené povolení platí pouze při provádění konkrétní akce, kterou jste oznámili. Politika může tento proces změnit nebo omezit.

#### 4.1.3 Získání oprávnění vynaložit prostředky

Nesmíte vynaložit žádné finance nebo jiná aktiva, pokud k tomu nejprve nezískáte oprávnění. Toto oprávnění musí pocházet z Role, která již má kontrolu nad těmito zdroji pro účely výdajů. Jako výdaj se počítá, pokud se zbavíte významného majetku Organizace, nebo výrazně omezíte některá její práva.

Chcete-li získat oprávnění vynaložit prostředky, musíte svůj úmysl písemně oznámit Roli, od které žádáte povolení. Toto oznámení musíte sdílet, kde jej obvykle uvidí všichni Partneři, kteří jsou Lídři Role dané Role. Vaše prohlášení musí obsahovat odůvodnění vynaložení prostředků a Roli, ze které prostředky hodláte utratit. Potom musíte vyčkat přiměřený čas umožňující zvážení a odpovědi. Kterýkoli příjemce vašeho oznámení může eskalovat výdaje kvůli dalšímu zvážení, během eskalací nebudete moci začít s vynaložením prostředků. Lídr Role nebo Lídr Kruhu cílové Role nebo Kruhu, u kterého žádáte o autorizaci, může eskalaci zvrátit, stejně jako osoba, která ji eskalovala. Jakmile uplyne přiměřená doba a žádná eskalace neobstojí, získává vaše Role kontrolu nad těmito zdroji. Můžete je utratit za stanoveným účelem nebo k tomu dále oprávnit ostatní. Role, od které jste získali toto oprávnění, také ztrácí tuto kontrolu, avšak Lídr Role této Role může oprávnění kdykoli odvolat.

Politika může tento proces jakýmkoli způsobem změnit nebo přímo autorizovat Roli ke kontrole vynakládání prostředků Kruhu.

### 4.2 Výklad pravomoci

Jako Partner můžete při výkladu této Ústavy a všeho, co spadá pod její pravomoc, používat svůj rozumný úsudek. Dále můžete vykládat, jak se uplatňují v rámci jakékoli konkrétní situace, které čelíte, a jednat na základě svých výkladů. Veškerá pravidla řízení však musíte vykládat v kontextu Účelu a Odpovědnosti Kruhu, který ji obsahuje, a v rámci všech oficiálních výkladových rozhodnutí tohoto Kruhu nebo jeho Superkruhu. Nesmíte používat žádné výklady, které jsou v rozporu s tímto kontextem nebo těmito rozhodnutími.

#### 4.2.1 Rozpory výkladu

Jako Partner může být váš výklad této Ústavy a řízení Organizace někdy v rozporu s výkladem jiného Partnera. Pokud k tomu dojde, může kterákoli strana požádat Tajemníka kteréhokoli dotčeného Kruhu, aby rozhodl, který výklad má použít, a Tajemník je odpovědný za výklad Ústavy a všeho, co spadá do jeho pravomoci, na základě žádosti. Poté, co Tajemník odpoví, musí se všichni přizpůsobit jeho rozhodnutí, dokud se příslušný text nebo kontext nezmění.

Po rozhodnutí o výkladu může Tajemník rozhodnutí a jeho logiku zveřejnit. Pokud je zveřejněn, musí se Tajemník daného Kruhu a všechny obsažené Kruhy pokusit přizpůsobit se této logice ve všech budoucích rozhodnutích. Tajemník ji však může rozporovat i poté, co nová přesvědčivá okolnost učiní tuto logiku zastaralou.

Proti výkladu Tajemníka se můžete odvolat k Tajemníkovi kteréhokoli Superkruhu. Tajemník Superkruhu může zrušit výklad kteréhokoli Tajemníka Podkruhu.

#### 4.2.2 Vyškrtnutí neplatného řízení

Kterýkoli Partner může požádat Tajemníka Kruhu, aby rozhodl o platnosti jakýkoliv Pravidel řízení v rámci tohoto Kruhu nebo jakéhokoli jeho Podkruhu. Pokud Tajemník dojde k závěru, že porušují pravidla této Ústavy, musí ji vyškrtnout z evidence Kruhu. Poté, co tak učiní, musí tajemník neprodleně sdělit, co a proč vyškrtl, všem Partnerům zastávající Role v daném Kruhu.

### 4.3 Individuální akce

Jako Partner jste v některých případech oprávněni vyvinout ***"Individuální akci"*** tím, že budete jednat nad rámec svých Rolí nebo porušíte pravidla této Ústavy.

#### 4.3.1 Povolené situace

Individuální akci smíte uplatnit pouze v případě, že platí všechny následující skutečnosti:

 **(a)** Jednáte v dobré víře, abyste sloužili Účelu nebo vyjádřili Odpovědnost za nějakou Roli v rámci Organizace.
 **(b)** Věříte, že by vaše Individuální akce vyřešila nebo zabránila větší Tenzi  pro Organizaci, než by pravděpodobně sama vytvořila.
 **(c)** Vaše Individuální akce by nezavázala Organizaci k žádným výdajům nad rámec toho, co jste již oprávněni utratit.
 **(d)** Pokud by vaše Individuální akce porušila jakékoli Politiky nebo Domény, domníváte se, že nemůžete zdržet individuální akci na tak dlouho, abyste si vyžádali povolení nebo změnu pravidel řízení, aniž by došlo ke ztrátě velké hodnoty.

#### 4.3.2 Komunikace & obnova

Po přijetí Individuální akce musíte vysvětlit své kroky všem Lídrům Rolí, o nichž si myslíte, že mohou být významně ovlivněni. Na žádost kteréhokoli takového Lídra Role musíte podniknout další kroky, které vám pomohou vyřešit všechny Tenze vytvořená vaší Individuální akcí. Rovněž se musíte zdržet přijímání podobné Individuální akce na žádost kteréhokoli takového Lídra Role.

Komunikaci a obnovu vyžadovanou v této části musíte upřednostnit před svou běžnou aktivitou. Avšak Lídr Kruhu v Kruhu, který obsahuje všechny Role ovlivněné vaší akcí, může změnit tuto výchozí prioritu.


## Článek 5: Pravidla řízení

Změna Pravidel řízení vyžaduje použití zde definovaného ***„Procesu pravidel řízení“***.

### 5.1 Účastníci procesu řízení

Každý Kruh má skupinu ***„Členů Kruhu“***, kteří mohou zastupovat jeho Role v Procesu řízení.

Členy Kruhu jsou ti Partneři, kteří plní Roli Lídra Kruhu, a také každý Partner, který je Lídrem Role v Kruhu. Pokud má Role více Lídrů Rolí, může Kruh přijmout Politiku, která omezí, kolik z nich bude danou Roli zastupovat jako Členové Kruhu v jeho Procesu řízení.

#### 5.1.1 Zástupci Kruhu

Kterýkoli Člen Kruhu může kdykoli požádat o volby a vybrat nebo nahradit někoho jako ***"Zástupce Kruhu"***, aby pomohl zastupovat daný Kruh v rámci širšího Kruhu, který jej zahrnuje. Zvolený Zástupce Kruhu plní v Kruhu ***"Roli Zástupce Kruhu"*** s Účelem "Tenze relevantní pro proces jsou v širším Kruhu usměrněné a vyřešené" a následujícími Odpovědnostmi:

- **(a**) Snažit se pochopit Tenze, které předávají Lídři Rolí v rámci Kruhu.
- **(b)** Rozpoznávání Tenze vhodné pro proces v rámci širšího Kruhu, v němž se Kruh nachází.
- **(c)** Zpracování Tenzí v rámci širšího Kruhu s cílem odstranit omezení Kruhu.
- 
Kruh musí použít Integrační postup volby zde definovaný k výběru Zástupce Kruhu, pokud Politika nedefinuje alternativní postup. Pouze Členové Kruhu v Kruhu jsou způsobilí sloužit jako jeho Zástupci v Kruhu. Kdokoli, kdo drží Roli Lídr Kruhu v Kruhu, nesmí také držet Roli Zástupce Kruhu. Jako Zástupce Kruhu může současně působit pouze jedna osoba, pokud to Politika obsahujícího Kruhu umožňuje.

Vybraný Zástupce Kruhu se stane Členem Kruhu libovolného Kruhu, který obsahuje vnější Roli daného Kruhu, s oprávněním reprezentovat tuto Roli stejně jako Lídr Kruhu. Obsahující Kruh může omezit nebo zabránit těmto Zástupcům Kruhu, aby se stali jeho Členy Kruhu prostřednictvím Politik, ale pouze v případě, že jeho Role mají jiný způsob, jak si použít srovnatelné zastoupení v tomto Kruhu.

Kruh může přidat Odpovědnost nebo Domény do své vlastní Role Zástupce Kruhu a tyto dodatky upravit nebo odebrat. Žádný Kruh nesmí měnit ani odstraňovat Účel Role, ani žádné Odpovědnosti, které jsou na tuto Roli kladeny touto Ústavou. 

#### 5.1.2 Facilitator & Tajemník

Facilitátor Kruhu je odpovědný za facilitování jeho Procesu řízení. Tajemník Kruhu je odpovědný za zachycení a zveřejnění výstupů jeho Procesu řízení a je držitelem Domény Záznamy o řízení Kruhu.

Kterýkoli Člen Kruhu může kdykoli požádat o volbu, aby vybral nebo nahradil někoho jako Facilitátora nebo Tajemníka Kruhu. Kruh musí k výběru Facilitátora  nebo Tajemníka použít Integrační postup volby zde definovaný. Žádná Role ani Politika nesmí přidělit Roli Facilitátora nebo Tajemníka nebo zrušit přidělení jakýmkoli jiným způsobem, ani měnit tento požadovaný proces. Obvykle jsou jedinými kandidáty způsobilými pro tuto volbu Členové Kruhu. Politika Kruhu nebo jakéhokoli Superkruhu však může přidat nebo omezit způsobilé kandidáty.

### 5.2 Rozsah pravidel řízení

V rámci Pravidel řízení Kruhu mohou Členové Kruhu:

- **(a)** definovat, upravovat nebo odstraňovat Role Kruhu; a
- **(b)** definovat, upravovat nebo odstraňovat Politiky Kruhu; a
- **(c)** přesunout vlastní Role nebo Politiky Kruhu do Podkruhu nebo do jakéhokoli Podkruhu, ale pouze pokud upraví Poslání nebo Odpovědnost daného Podkruhu; a
- **(d)** přesouvat Role nebo Politiky z Podkruhu nebo jakéhokoli Podkruhu z něj do Kruhu, ale pouze v případě, že již nejsou relevantní pro upravení Poslání nebo Odpovědnosti daného Podokruhu; a
- **(e)** pořádat volby pro jakoukoli volenou Roli v Kruhu.

Žádná další rozhodnutí nejsou platnými výstupy procesu řízení Kruhu.

#### 5.2.1 Oblast působnosti Politik

Politika může být pouze jedna nebo více z následujících:

- **a)** omezení pravomocí jedné nebo více obsažených Rolí Kruhu; nebo
- **b)** udělení oprávnění, které má Kruh nebo Lídři Kruhu k jedné nebo více Rolím; nebo
- **c)** udělení oprávnění, které umožňuje lidem nebo Rolím, které nejsou jinak oprávněny ovládat nebo ovlivňovat jednu z Domén Kruhu, nebo omezení toho, jak to mohou činit, pokud jsou jinak oprávněni; nebo
- **d)** pravidlo, které mění výchozí pravidlo nebo proces v této Ústavě, pokud je tato změna výslovně povolena.

Politika, která uděluje nebo omezuje Odpovědnost, platí rekurzivně také ve všech dílčích Kruzích, pokud není uvedeno jinak. Politiky, které mění výchozí pravidlo nebo proces v Ústavě, se použijí pouze v Kruhu, který Politiku obsahuje, nebo, je-li to výslovně uvedeno, také ve všech dílčích Kruzích rekurzivně. V druhém případě může Podkruh tuto Politiku přepsat prostřednictvím jedné ze svých vlastních, pokud to není v původní Politice výslovně zakázáno.

### 5.3 Změna Procesu řízení

Kterýkoliv Člen Kruhu může zahájit Proces řízení tím, že navrhne změnu jeho řízení. Aby tak mohl učinit, musí ***Navrhovatel“*** nejprve písemně sdílet ***„Návrh“*** se všemi ostatními Členy Kruhu za použití jakéhokoliv komunikačního kanálu povoleného Tajemníkem. Ostatní Členové Kruhu pak mohou klást vyjasňující otázky, sdílet reakce a vznášet obavy ohledně přijetí Návrhu. Každá obava je ***„Námitkou“***, pokud splňuje zde uvedená kritéria, a osoba, která ji vznesla, je ***„Namitatelem“***.

Jakmile každý Člen Kruhu potvrdí, že nemá žádné Námitky proti Návrhu, je Návrh přijat a pozměňuje Pravidla řízení Kruhu. Jsou-li vzneseny Námitky, musí Navrhovatel a každý Namitatel najít způsob, jak se k Námitkám vyjádřit dříve, než Kruh Návrh přijme. Po každém takovém úsilí musí všichni Členové Kruhu dostat další příležitost vznést Námitky. Kruh může přijmout Politiku pro stanovení lhůty pro vznesení Námitek, po jejímž uplynutí se předpokládá, že nikdo, kdo neodpověděl, Námitky nemá. Kdykoli v průběhu zpracování asynchronního Návrhu může kterýkoliv Člen Kruhu požádat Navrhovatele, aby Návrh místo toho přenesl na schůzku ke zpracování v reálném čase. Pokud Politika nestanoví jinak, asynchronní zpracování se poté zastaví a Návrh se považuje za stažený, dokud nebude znovu předložen na schůzce.

Při předkládání Návrhů nebo vznášení Námitek může Člen Kruhu zastupovat pouze ty Role v Kruhu, které buď naplňuje jako Lídr Role, nebo zastupuje jako Zástupce Kruhu. Člen Kruhu může také zastupovat Roli, kterou má oprávnění dočasně zastupovat z jednoho z jeho Lídrů Role, dokud toto oprávnění nevyprší nebo nebude odebráno.

#### 5.3.1 Požadavky na Návrh

Aby byl Návrh platný, musí být Navrhovatel schopen:

- **(a)** popsat Tenzi, kterou by Návrh řešil pro jednu z Rolí Navrhovatele; a
- **(b)** sdílet příklad skutečné minulé nebo současné situace ilustrující tuto Tenzi; a
- **c)** přiměřeně vysvětlit, jak by Návrh v uvedeném příkladu snížil Tenzi.
- 
Pokud Facilitátor kdykoliv zjistí, že Návrh nesplňuje tato kritéria, musí Návrh zamítnout.

#### 5.3.2 Požadavky na Námitky

Obava z přijetí Návrhu se považuje za Námitku pouze tehdy, může-li Namitatel poskytnout rozumný argument, proč splňuje ***všechna*** tato kritéria:

- **a)** Návrh by snížil schopnost Kruhu vyjadřovat jeho Poslání nebo Odpovědnosti.

- **(b)** Návrh by omezil schopnost Namitatele, naplňovat Poslání nebo Odpovědnost Role, kterou Namitatel v Kruhu, představuje, i kdyby Namitatel nedržel v Organizaci žádné jiné Role.

- **c)** Obava neexistuje ani  případě nepřítomnosti Návrhu. Přijetím Návrhu by tedy byla vytvořena nová Tenze.

- **(d)** Návrh by nutně způsobil nebo by mohl způsobit dopad, kdy by Kruh neměl adekvátní možnost se přizpůsobit dříve, než by mohlo dojít k významnému poškození.

Bez ohledu na výše uvedená kritéria se však obava vždy považuje za Námitku, pokud by přijetí Návrhu porušilo pravidlo v této Ústavě.

#### 5.3.3 Testování možných Námitek

Facilitátor může otestovat, zda se obava považuje za Námitku, tím, že se Namitatele zeptá, zda obava splňuje požadovaná kritéria a jak. Při hodnocení odpovědí může Facilitátor pouze posoudit, zda Namitatel předložil rozumný argumenty pro každé kritérium. Facilitátor nemůže posuzovat Námitku na základě správnosti argumentu nebo důležitosti řešení.

Pokud je vznesena Námitka, protože přijetí Návrhu by porušilo tuto Ústavu, může Facilitátor požádat Tajemníka Kruhu o výklad, zda Návrh skutečně porušuje Ústavu. Pokud Tajemník rozhodne, že tomu tak není, musí Facilitátor Námitku poté zamítnout.

#### 5.3.4 Pravidla integrace

Při pokusu o vyřešení Námitky platí následující pravidla:

- **(a)** Facilitátor musí otestovat Námitku, pokud o to požádá kterýkoli Člen Kruhu. Pokud Námitka nesplňuje požadovaná kritéria, musí ij Facilitátor vyřadit.
- **(b)** Námitatel se musí pokusit najít změnu Návrhu, která vyřeší Námitku a stále bude řešit Tenzi Navrhovatele. Pokud se Facilitátor domnívá, že se Námitel o to v dobré víře nepokouší, musí považovat Námitku za vyřazenou a zamítnout ji.
- **(c)** Kterýkoli Člen Kruhu může Navrhovateli položit objasňující otázky týkající se Tenze na pozadí Návrhu nebo jakýchkoli příkladů, které Navrhovatel sdílel, za účelem ilustrace Tenze. Pokud je Facilitátor přesvědčen, že Navrhovatel na ně neodpovídá v dobré víře, musí Facilitátor považovat Návrh za vyřaditelný.
- **d)** Navrhovatel může navrhnout pozměněný Návrh a nabídnout rozumné argumenty, proč by pozměněný Návrh nedokázal vyřešit Tenzi v alespoň jednom z příkladů, které Navrhovatel použil k ilustraci Tenze. V případě potřeby může Navrhovatel přidat další příklad, který ilustruje, proč by pozměněný Návrh nedokázal vyřešit Tenzi. Pokud se Facilitátor domnívá, že Navrhovatel není schopen nebo ochoten tak učinit, musí Facilitátor považovat Návrh za vyřaditelný.

#### 5.3.5 Integrační postup volby


Kterýkoliv Člen Kruhu může zahájit Proces řízení tím, že vyzve k volbě Zástupce Kruhu, Facilitátora nebo Tajemníka. Úřadující Facilitátor musí následně provést ***„Integrační postup volby“*** následovně:

- **(a) Popis Role:** Nejprve Facilitátor identifikuje cílovou Roli a období, na které bude volená. Facilitátor může také předložit další informace týkající se voleb. Během tohoto a dalšího kroku nesmí nikdo komentovat žádné potenciální kandidáty.
- **(b) Nominace kandidátů:** Každý Člen Kruhu použije hlasovací lístek nebo jiné soukromé fórum k nominaci způsobilého kandidáta, o kterém se Člen Kruhu domnívá, že je pro danou Roli nejvhodnější. Členové Kruhu musí také označit svůj hlasovací lístek vlastním jménem a nikdo se nesmí zdržet hlasování nebo nominovat více lidí.
- **(c) Kolo sdílení nominací:** Během tohoto kroku Facilitátor sdílí každou nominaci se všemi Členy Kruhu. U každého nominátor uvede, proč věří, že jeho kandidát bude pro Role vhodný, nikdo jiný neodpovídá. Nominátor nesmí komentovat další potenciální kandidáty nad rámec svého kandidáta.
- **(d) Kolo změny nominací:** Jakmile jsou všechny nominace sdíleny, může kterýkoliv Člen Kruhu změnit svou nominaci a vysvětlit důvod této změny. Nejsou povoleny žádné odpovědi.
- **(e) Podání Návrhu:** Facilitátor spočítá nominace a navrhne volbu kandidáta s nejvíce nominacemi.  V případě rovnosti hlasů může Facilitátor provést některou z těchto akcí: (i)  pokud pouze jeden z vyrovnaných kandidátů nominoval sám sebe, navrhne tuto osobu, nebo ii) jestliže je mezi těmito kandidáty osoba, která momentálně plní volenou Roli, navrhnout tuto osobu, nebo iii) naslepo vybrat náhodně jednoho z kandidátů s vyrovnaným počtem nominací a navrhnout tuto osobu, nebo iv) vrátit se k předchozímu kroku a požádat každého Člena Kruhu, který nominoval někoho jiného než tyto kandidáty, aby změnil tuto nominaci na jednoho z vyrovnaných kandidátů, pak pokračovat zpět na tento krok a postupovat podle daných pravidel.
- **(f) Kolo Námitek:** Facilitátor se zeptá každého Člena Kruhu, zda mají Námitky proti Návrhu. Pokud se objeví jakékoliv Námitky, může Facilitátor buď umožnit diskusi, aby se je pokusil vyřešit, nebo Návrh vyřadit. Pokud je Návrh vyřazen, musí se poté Facilitátor vrátit k předchozímu kroku v tomto procesu, ignorovat všechny nominace vyřazeného kandidáta a použít pravidla z předchozího kroku, aby místo něho vybral jiného kandidáta.

Kruh může přijmout politiku definující časový limit pro jmenování kandidáta nebo reakci na Návrh během Integračního postupu volby. Po dosažení tohoto časového limitu musí Facilitátor ze zbývající části procesu vyloučit každého, kdo neodpověděl.

Facilitátor Kruhu je odpovědný za spuštění nových voleb do volených Rolí Kruhu po uplynutí každého volebního období.

#### 5.3.6 Náhradník Facilitátora & Tajemníka

Náhradník může působit jako Facilitátor nebo Tajemník, dokud není Role obsazena. Náhradník může také zaskočit v případě, že obvyklý Facitátor nebo Tajemník není v případě potřeby k dispozici, nebo je-li  jakéhokoli důvodu náhradník vyžádán.

Kdykoli je náhradník nutný, je náhradníkem v tomto pořadí:

- **(a)** někdo určený osobou, která má být nahrazena; nebo
- **(b)** za Facilitátora, úřadující Tajemník Kruhu, a za Tajemníka, úřadující Facilitátor kruhu;
- **(c)** Lídr Kruhu, nebo, pokud existuje více Lídrů Kruhů, první, který prohlásí, že jedná jako náhradník; nebo
- **(d)** první Člen Kruhu, který prohlásí, že jedná jako náhradník.

### 5.4 Organizační schůzky

Kromě zpracování Návrhů podaných asynchronně mimo Organizační schůzky pořádá každý Kruh také pravidelné ***„Organizační schůzky“***, aby se Proces řízení v Kruhu uskutečnil v reálném čase. 

Za plánování Organizačních schůzek je odpovědný Tajemník Kruhu. Kromě všech pravidelně plánovaných Organizačních schůzek musí Tajemník na žádost kteréhokoliv Člena Kruhu neprodleně naplánovat mimořádnou Organizační schůzku. Žadatel může dále specifikovat záměr mimořádné Organizační schůzky a případné omezení toho, co může Organizační schůzka měnit. To může zahrnovat zaměření schůzky na konkrétní Tenzi nebo omezení pouze na změnu určitých Rolí. V takovém případě je pravomoc této mimořádné Organizační schůzky omezena pouze na zpracování Návrhů pro uvedený záměr a provádění změn pouze v rámci uvedených limitů.

#### 5.4.1 Účast

Organizační schůzky se mohou účastnit všichni Členové Kruhu. Úřadující Facilitátor a Tajemník se mohou také zúčastnit, i když nejsou Členy Kruhu. V takovém případě se stanou dočasnými Členy Kruhu po dobu trvání schůzky.

Jako Zástupce Kruhu pro Kruh můžete pozvat kteréhokoli Partnera, aby se připojil k Organizační schůzce jakéhokoli Kruhu, který váš Kruh bezprostředně obsahuje. Tuto pozvánku můžete rozšířit pouze na jednoho Partnera najednou, a to pouze na pomoc při zpracování konkrétní Tenze ovlivňující Kruh, který zastupujete. Musíte také cítit tuto Tenzi sami a věřit, že má smysl zpracovávat ji v Kruhu. Vámi pozvaný host se stane dočasným Členem Kruhu po dobu trvání schůzky, nebo dokud pozvánku nezrušíte. Váš host může na schůzce zastupovat váš Kruh spolu s vámi, ale pouze při zpracování dané konkrétní Tenze.

Kromě výše uvedeného se Organizačních schůzek nemůže účastnit nikdo jiný.

#### 5.4.2 Oznámení & průběh

Kruh může uspořádat Organizační schůzku pouze tehdy, pokud Tajemník o této schůzce předem informoval všechny Členy Kruhu. Kromě toho není pro Kruh vyžadován usnášeníschopný počet, aby se Organizační schůzka uskutečnila, pokud to Politika neurčí.

Organizační schůzka končí, jakmile dosáhne Tajemníkem původně plánované doby. Tajemník se může rozhodnout prodloužit dobu trvání schůzky, ale pouze v případě, že žádný Člen Kruhu nepožádá o opak.

Kterýkoli Člen Kruhu, který zmešká část nebo celou Organizační schůzku, se považuje za osobu, která měla příležitost vznést obavy ohledně jakýchkoliv Návrhů v ní uvedených. Kruh tedy může přijímat Návrhy na Organizační schůzce bez ohledu na nepřítomné členy.

#### 5.4.3 Proces schůzky

Facilitátor musí pro Organizační schůzku použít následující proces:

- **(a) Úvodní kolo:** Každý účastník jeden po druhém sdílí svůj aktuální stav nebo vyjádří jiný úvodní komentář ke schůzce. Odpovědi nejsou povoleny.
- **(b) Sestavení a zpracování agendy:** Facilitátor sestaví agendu Tenzí ke zpracování a poté postupně zpracovává každou položku agendy.
- **(c) Závěrečné kolo:** Každý účastník jeden po druhém sdílí závěrečné úvahy schůzky. Odpovědi nejsou povoleny.

V kterémkoli okamžiku tohoto procesu může účastník požádat o pauzu ***„Time Out“***. Facilitátor se může rozhodnout této žádosti vyhovět nebo ji zamítnout. Během Time Outu mohou účastníci diskutovat o Pravidlech řízení nebo pravidlech této Ústavy. Time Out nesmí být použit za účelem vyřešení Tenze, Návrhu nebo Námitky. Facilitátor může kdykoli ukončit Time Out a pokračovat v běžném procesu schůzky.

Politika Kruhu může tento proces doplnit, ale nesmí být v rozporu s žádnými pravidly nebo požadavky definovanými v tomto článku Ústavy.

#### 5.4.4 Sestavení agendy

Facilitátor sestaví agendu Tenzí ke zpracování tím, že získá položky agendy od všech účastníků. Facilitátor to musí provést na schůzce, nikoli předem. Každý účastník může přidat libovolný počet položek agendy tím, že každému poskytne krátký popisek, aniž by bylo povoleno vysvětlení nebo diskuse. Účastníci mohou během schůzky přidat další položky agendy, a to mezi zpracováním jakýchkoli stávajících položek agendy.

Pro pravidelné Organizační schůzky může Facilitátor zvolit pořadí, ve kterém bude zpracovávat položky agendy. Na žádost účastníka schůzky však musí být každý bod agendy, který vyžaduje volbu, předřazen všem ostatním. U mimořádné Organizační schůzky naplánované na žádost účastníka si tento účastník může zvolit pořadí agendy.

Položky agendy se zpracovávají po jedné. Pro zpracování žádosti o volby využije Facilitátor Integrační postup volby. Pro zpracování jakéhokoliv jiného bodu agendy Facilitátor použije Integrační rozhodovací proces definovaný níže.

#### 5.4.5 Integrační rozhodovací proces

Facilitátor musí provést ***„Integrační rozhodovací proces“*** následovně:

- **(a) Předkládaný návrh:** Navrhovatel může nejprve popsat Tenzi a předložit Návrh na její řešení. Na žádost Navrhovatele může Facilitátor umožnit ostatním, aby mu pomohli s vypracováním Návrhu. Facilitátor však musí tuto pomoc zaměřit pouze na získání počátečního Návrhu, který řeší Tenzi Navrhovatele. Facilitátor nesmí připustit projednávat dalších Tenze nebo obavy z Návrhu.
- **(b) Upřesňující otázky:** Jakmile Navrhovatel podá Návrh, mohou ostatní klást otázky, aby lépe porozuměli Návrhu nebo Tenzi, která stojí v pozadí. Navrhovatel může odpovědět na každou otázku nebo je může odmítnout. Facilitátor musí zastavit jakékoliv reakce nebo názory vyjádřené k Návrhu a zabránit jakékoliv diskuzi. Účastníci mohou také požádat Tajemníka, aby přečetl Návrh nebo vysvětlil jakékoli stávající pravidlo řízení, a to v průběhu tohoto kroku nebo v jakémkoli jiném okamžiku, kdy má účastník možnost promluvit, a Tajemník tak musí učinit.
- **(c) Kolo reakcí:** Každý účastník může kromě Navrhovatele sdílet reakce na Návrh, jeden po druhém. Facilitátor musí okamžitě zastavit jakékoliv komentáře mimo pořadí, jakékoli pokusy zapojit ostatní do dialogu a jakékoliv reakce na jiné reakce namísto reakcí k Návrhu.
- **(d) Možnosti upřesnění:** Dále může Navrhovatel sdílet připomínky k reakcím a provádět změny Návrhu. Primárním záměrem jakýkoliv změn však musí být lepší řešení Tenze Navrhovatele a nikoli Tenze, které vznášejí ostatní. Facilitátor musí okamžitě zastavit komentáře kohokoliv jiného než Navrhovatele nebo Tajemníka. Jakákoli angažovanost Tajemníka se musí soustředit pouze na zachycení pozměněného Návrhu.
- **e) Kolo Námitek:** Poté může každý účastník, jeden po druhém, vznést Námitky týkající se přijetí Návrhu. Facilitátor musí tyto obavy buď zachytit jako Námitky, nebo otestovat zda splňují kritéria Námitek a všechny, které je splňují, zachytit. Pokud nejsou žádné Námitky, je Návrh přijat. Během testování obav a zachycování Námitek musí Facilitátor zastavit a zakázat diskusi nebo jakékoliv odpovědi od kohokoliv jiného, než je Namitatel.
- **(f) Integrace:** Pokud existují Námitky, potom se Facilitátor zaměřuje na každou jednotlivě. U každé Námitky  účastníci hledají řešení v možné změnu Návrhu, která povede k vyřešení Námitky. Facilitátor označí Námitku za vyřešenou, jakmile Námitatel potvrdí, že pozměněný Návrh u něj nevyvolává Námitku, a Navrhovatel potvrdí, že stále řeší jeho Tenzi. Během tohoto kroku musí Facilitátor uplatnit pravidla integrace popsaná v tomto článku. Jakmile jsou všechny Námitky vyřešeny, Facilitátor se vrátí zpět do kola Námitek s pozměněným Návrhem.

### 5.5 Zhroucení procesu 

***"Zhroucení procesu"*** nastane, když Kruh vykazuje vzorec chování nebo výstupu, který porušuje pravidla této Ústavy. Facilitátor nebo Tajemník Kruhu může na základě svého rozumného úsudku vyhlásit Zhroucení procesu ve svém vlastním Kruhu nebo v jakémkoli Podkruhu. Kterýkoli zainteresovaný Partner může dále požádat Facilitátora o přezkoumání Podkruhu za účelem vyhledání možného porušení procesu a Facilitátor je odpovědný za to, že na požádání provede audit schůzek a záznamů Podkruhu a v případě zjištění porušení procesu jej vyhlásí.

#### 5.5.1 Zhroucení procesu v důsledku neúspěšného Procesu řízení

Facilitátor Kruhu může také vyhlásit Zhroucení procesu v Kruhu, pokud se nepodaří dosáhnout řešení Návrhu poté, co zúčastněné strany věnovaly přiměřené množství času a úsilí hledání řešení.

#### 5.5.2 Obnovení procesu

Kdykoli oprávněná strana vyhlásí zhroucení procesu v Kruhu, dojde k následujícímu:

- **(a)** Facilitátor získá pravomoc posuzovat logiku a relevanci jakýchkoli argumentů předložených za účelem potvrzení platnosti Návrhů nebo Námitek v Kruhu; a
- **(b)** Facilitátor Superkruhu získá Projekt na obnovu řádného procesu v Kruhu; a
- **(c)** Facilitátor Superkruhu získá pravomoc převzít funkci jako Facilitátor nebo Tajemník Kruhu; a
- **(d)** Facilitátor Superkruhu může přidělit dodatečného Lídra Kruhu do Kruhu po dobu Zhroucení procesu. Jakékoli rozhodnutí, která osoba učiní jako Lídr Kruhu, zvítězí a zabrání jakémukoli konfliktnímu rozhodnutí jiného Lídra Kruhu.

Tyto pravomoci končí, jakmile je v Kruhu obnoven řádný proces, dle vyhodnocení Facilitátora Superkruhu.

Pokud Kruh ve Zhrouceném procesu nemá žádný Superkruh, pak jsou pravomoci svěřeny jeho vlastnímu Facilitátorovi.

#### 5.5.3 Eskalace Zhroucení procesu

Zhroucení procesu v jednom Kruhu se automaticky nepovažuje za Zhroucení procesu v jeho Superkruhu. Nicméně pokud není Zhroucení procesu vyřešeno v rozumném časovém období, pak je Zhroucení procesu považováno i v Superkruhu.

---

This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.

---
